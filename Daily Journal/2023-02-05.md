## 2023-02-05

**Created**: 2023-02-05 08:33

---

### Stato D'animo

- Mi sento perso, vuoto. Mi sento come se niente mi appartenesse, come se tutto fosse così piccolo. Il tempo mi stava abituando ad immaginare il mio futuro di fianco a lei, anche lei ne era contenta. Non so cosa sia successo, non so come sia possibile che le persone possano cambiare da un momento all'altro. Mi ha insegnato che l'amore per una persona cambia e muta forma, ma non mi ha mai detto che potesse sparire. Le ho sempre ripetuto che sarebbe stata lei a lasciarmi, e il tempo mi ha dato ragione. Sta mattina sono passato da uno stato in cui ero molto rilassato nel sonno, ad avere la tachicardia appena ho aperto gli occhi. Non passa molto da quando mi sveglio al punto in cui inizio a pensare a lei.
- Cosa penso di lei? Purtroppo la nostra relazione è morta. Quello che resta è solo il ricordo di un passato pieno di amore che non torna più. Ieri sono andato a trovarla, le ho dato una lettera ed un disegno che per me sono molto significativi, ma il suo sguardo non era più lo stesso. Io non la riconosvevo più, mi sentivo distrutto a vederla in quel modo, ma sono stato abituato dal fatto che questo cambiamento è iniziato mesi e mesi fa.
- Vorrei dimenticare, continuo a ripetermi che è finita. Che non tornerà più. Vorrei sbrigarmi con il superare questa cosa e poter ricominciare, a stare finalmente solo, a godermi la vita universitaria ma so che non è ciò che voglio. Ci vorrà molto tempo ed io ho degli esami da dare sui quali non riesco a concentrarmi.
- Sono pentito di tutto, se solo avessi saputo, non avrei ceduto al mio vezzo di guardare oltre e finire in un posto che neanche mi piace a fare qualcosa di cui non sono sicuro, perdendo l'unica persona per cui ho davvero sofferto ed esternato sentimenti. Quella ragazza mi ha chiesto tanto, troppo, ed io findadomi le ho dato tanto, troppo. Il mio cuore è distrutto e ora sto piangendo, ma so che finirà prima o poi. Carlotta è morta, e quella che ha preso il suo posto sta molto meglio senza di me. 

---

### Cosa Ho Sognato

1. Questa notte non l'ho sognata. Non mi accadeva da un po' di tempo ed era quello che speravo. Forse il mio subconscio sta iniziando a concretizzare che la mia relazione con la ormai ex Carlotta, non esiste più.

---
**Tags**: 